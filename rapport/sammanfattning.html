<html>
<head>
	<meta http-equiv="content-type" content="text/html" charset="utf-8" />
</head>

<body>
<center>
<div style="margin: 50px;">
<h1>Martin Runelöv</h1>
<hr>
<h2>Användning av grafanalys för att hitta betydelsefulla vetenskapliga artiklar</h2>
<hr>
<h3>Sammanfattning</h3>
<p align="justify" style="width: 400px;">I detta examensarbete undersöks det huruvida analys av citeringsgrafer kan användas för att finna betydelsefulla vetenskapliga publikationer. Framför allt studeras ”betweenness”-centralitet, den så kallade ”backbone”-grafen samt ”burstiness” av citeringar. Dessa mått utvärderas med hjälp av precisionsmått med avseende på guldstandarder baserade på ’fellow’-program samt via manuell annotering. Antal citeringar, PageRank, och slumpmässigt urval används som jämförelse. Resultaten visar att ”backbone”-grafen kan bidra till att eventuellt upptäcka betydelsefulla publikationer med ett lågt antal citeringar samt att en kombination av ”betweenness” och ”burstiness” ger resultat i nivå med de man får av att räkna antal citeringar.</p> 
</div>
</center>
</body>
</html>
